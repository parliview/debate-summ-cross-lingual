{"speaker": "David Casa (PPE-DE).", "english": "David Casa (PPE-DE). \u2013 (MT) Thank you, Mr President. I too wish to join my colleagues in thanking Mr\u00a0H\u00f6kmark for all the excellent work he has done to enable this report to be finalised today. The subject of State aid is one on which there is definitely a lot of room for discussion. This is because it directly concerns all 25 Member States. It is good to ask where we want the reform to take us and to see what has led to the need for this kind of reform. When the preliminary decisions taken by the Commission between February 2004 and the present day are examined thoroughly and compared with the Lisbon Strategy and the conclusions of the 2002 Barcelona European Summit, it is evident that it would be much more productive if State aid were more direct and designed to meet these same objectives. Thus, I think that we should work towards having a system that is as simple as possible and, therefore, more effective and more transparent. This will be an indispensable instrument because it will eliminate unnecessary bureaucracy that, until now, has not only led to more money being wasted but has prevented State aid from bringing about progress and made it less suited to the purpose for which it was intended. We need better to protect the use of State aid so that funds are delivered to where they are needed and not, as previously used to happen, squandered to no good purpose. We have to reach a position where the State has clear aims, involving the proportionality principle, concerning where it wants to use its aid. We must not forget that these funds are subsidised by all taxpayers, so we want them to be used wisely and responsibly so that they are more productive and their effects still more keenly felt. We must not forget companies that have logistical problems as a result of being based in disadvantaged regions, for example companies on an island such as Gozo. Once again, I wish to thank our rapporteur for his work.", "lang": "MT", "original": "David Casa (PPE-DE). \u2013 Grazzi Sur President, jien ukoll nixtieq ma' s\u0127abi nirringrazzja lis-Sur H\u00f6kmark g\u0127ax xog\u0127ol kollu li g\u0127amel biex dan ir-rapport seta' jkun finalizzat illum b'mod mill-aktar e\u010b\u010bellenti. Is-su\u0121\u0121ett ta' l-g\u0127ajnuna mill-Istat huwa wie\u0127ed li \u010bertament jag\u0127ti lok g\u0127al \u0127afna diskussjoni. Dan g\u0127aliex jolqot direttament il-\u0127amsa u g\u0127oxrin Stat Membru. Tajjeb li nistaqsu fejn irridu naslu f'din ir-riforma u tajjeb li naraw x'wassal g\u0127all-b\u017conn illi ssir din il-forma ta' riforma. Wara li wie\u0127ed jifli sew id-de\u010bi\u017cjonijiet preliminari tal-Kummissjoni bejn Frar ta' l-2004 u issa u jqabbel dawn kemm ma' l-objettivi ta' l-Istrate\u0121ija ta' Li\u017cbona u l-konklu\u017cjonijiet tal-Presidenza f'Bar\u010bellona fl-2002, wie\u0127ed jara illi jkun ferm u ferm aktar produttiv jekk l-g\u0127ajnuna mill-Istat tkun aktar diretta u mmirata lejn l-objettivi ta' l-istess Komun. G\u0127aldaqstant na\u0127seb li g\u0127andna na\u0127dmu sabiex ikollna sistema sempli\u010bi kemm jista' jkun sabiex b'hekk tikber l-effettivit\u00e0 u t-trasparenza. Dan ikun strument indispensabbli g\u0127aliex ti\u0121i eliminata \u0127afna burokrazija \u017cejda illi s'issa kienet qieg\u0127da xxekkel l-andament ta' din l-g\u0127ajnuna u ddg\u0127ajjef l-iskop tag\u0127ha, minbarra li kienet qieg\u0127da wkoll i\u017c\u017cid il-\u0127ela. Hemm b\u017conn nippro\u0121ettaw a\u0127jar l-u\u017cu ta' l-g\u0127ajnuna ta' l-Istat u dan sabiex il-fondi jmorru verament fejn hemm b\u017conn u mhux b\u0127al ma kien ji\u0121ri qabel li kien isir \u0127afna sparpaljar ta' flus ming\u0127ajr ri\u017cultati mixtieqa. Irridu naslu g\u0127all-po\u017cizzjoni fejn l-Istat ikollu objettivi \u010bari fejn irid jimmira l-g\u0127ajnuna tieg\u0127u fejn tid\u0127ol ukoll is-sistema ta' proporzjonalit\u00e0. Ma rridux ninsew li dawn il-fondi huma ssussidjati minn dawk kollha li j\u0127allsu t-taxxi u allura jridu jkunu allokati b'g\u0127aqal, b'responsabilt\u00e0, \u0127alli b'hekk l-effett tag\u0127hom jin\u0127ass aktar u aktar u jkun aktar produttiv. Ma nistg\u0127ux ninsew azjendi li huma f're\u0121juni \u017cvanta\u0121\u0121ati min\u0127abba l-problema ta' lo\u0121istika b\u0127al m'g\u0127andna per e\u017cempju azjendi fil-g\u017cira b\u0127ar-re\u0121jun ta' G\u0127awdex f'Malta. Grazzi g\u0127al darb'o\u0127ra lir-rapporteur tag\u0127na g\u0127al dan ix-xog\u0127ol tieg\u0127u.", "agenda_item": "State aid reform (debate)", "debate_id": "CRE-20060213-ITEM-012", "intervention_id": "1-131"}