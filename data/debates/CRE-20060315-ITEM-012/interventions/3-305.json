{"speaker": "Simon Busuttil (PPE-DE).", "english": "Simon Busuttil (PPE-DE). \u2013 (MT) It is a pity that no sooner than we take a step forward in the Barcelona Process, than something happens in the Middle East which sets back the development we would have made. However I wish to remain focused on our theme and I wish to talk as a member of the Economic Commission of the Euro-Mediterranean Parliamentary Assembly. I wish that both the Commission as well as the Council analyse a study which was done by the University of Manchester entitled \u2018Sustainable Impact Assessment Study of the Euromed Free-Trade Area\u2019. We started to discuss this study in the Economic Commission of the Assembly and it gives a worrying picture of the impact of the European Union\u2019s policy on the setting up of a free trade area in the Mediterranean. It forecasts a rather negative effect on our partner countries in the Mediterranean who are supposed to benefit and not lose by the Barcelona Process. Among the negative effects it mentions the possibility that in these countries there could be an increase in unemployment, a decrease in the level of wages, as well as a great impact on resources such as water and biodiversity and other environmental impacts. Naturally the report is not telling us to halt or to dismantle the plan for the setting up of a free-trade area, but it is saying that we should take these negative effects seriously and we should take preventive measures now, before it is too late. Therefore I wish to ask both the Commission as well as the Council to tell us what is their opinion about this study and what measures they intend to take to address any negative impact which could be brought about by the setting up of a free trade area in the Mediterranean. For example there is the need, no doubt, that the European Union policy towards these countries should balance the commercial aspect with a more intensive cooperation in the financial, social and educational sector as well as in the environmental sector. I conclude by appealing to both the Commission as well as to the Council to take a more active part in the Euro-Mediterranean Parliamentary Assembly and also to reply to the questions put by the Members of Parliament.", "lang": "MT", "original": "Simon Busuttil (PPE-DE). \u2013 Hija \u0127asra li hekk kif nag\u0127mlu pass 'il quddiem fil-Pro\u010bess ta' Bar\u010bellona, ji\u0121i xi \u0127a\u0121a fil-Lvant Nofsani li ter\u0121a' tibg\u0127atna lura mill-i\u017cvilupp li nkunu g\u0127amilna. Pero jien nixtieq nibqa' ffukat fuq it-tema tag\u0127na u nixtieq nitkellem b\u0127ala membru tal-Kummissjoni Ekonomika ta' l-Assemblea Parlamentari Ewromediterranja. Nixtieq li kemm il-Kummissjoni kif ukoll il-Kunsill janalizzaw studju li sar mill-Universit\u00e0 ta' Manchester intitolat \"Sustainable Impact Assessment Study of the Euromed Free-trade Area\". Dan l-istudju bdejna niddiskutuh fil-Kummissjoni Ekonomika ta' l-Assemblea u jag\u0127ti stampa inkwetanti ta' l-impatt tal-politika ta' l-Unjoni Ewropea li twaqqaf zona ta' kummer\u010b \u0127ieles fil-Mediterran. Ibassar impatt pjuttost negattiv fuq il-pajji\u017ci msie\u0127ba tag\u0127na Mediterranji li suppost qed jibbenefikaw u mhux jitilfu mill-Pro\u010bess ta' Bar\u010bellona. Fost l-effetti negattivi jsemmi l-possibilit\u00e0 li f'dawn il-pajji\u017ci jista' jkun hemm \u017cieda ta' qg\u0127ad, tnaqqis fil-livell tal-pagi, kif ukoll impatt iebes fuq ir-ri\u017corsi b\u0127all-ilma u l-bijodiversit\u00e0 u impatt ambjentali ie\u0127or. Naturalment ir-rapport mhux qed jg\u0127id li g\u0127andna nwaqqfu jew in\u017carmaw il-pjan g\u0127at-twaqqif ta' zona g\u0127all-kummer\u010b \u0127ieles, i\u017cda qieg\u0127ed jg\u0127id li je\u0127tie\u0121 li nie\u0127du dawn l-effetti negattivi bis-serjet\u00e0 u nie\u0127du mi\u017curi biex nilqg\u0127u g\u0127alihom minn issa qabel ma jkun tard wisq. G\u0127aldaqstant jien nixtieq nistaqsi kemm lill-Kummissjoni kif ukoll lill-Kunsill jg\u0127idulna x'ja\u0127sbu dwar dan l-istudju u x'mi\u017curi bi \u0127siebhom jie\u0127du sabiex ji\u0121i indirizzat kwalunkwe impatt negattiv li jista' jkun hemm il-pjan g\u0127at-twaqqif ta' zona ta' kummer\u010b \u0127ieles fil-Mediterran. \u017bgur pere\u017cempju li hemm b\u017conn li l-politika ta' l-Unjoni Ewropea lejn dawn il-pajji\u017ci g\u0127andha tibbilan\u010bja l-aspett kummer\u010bjali b'koperazzjoni aktar intensiva fil-qasam finanzjarju, so\u010bjali u edukattiv, u anke ambjentali. U ng\u0127alaq billi nappella kemm lill-Kummissjoni kif ukoll lill-Kunsill sabiex jie\u0127du sehem aktar attiv fl-Assemblea Parlamentari Ewromediterranja u anke ji\u0121u jwie\u0121bu g\u0127all-mistoqsijiet tal-Membri Parlamentari.", "agenda_item": "Euro-Mediterranean policy/preparation for the next meeting of the Euro-Mediterranean Parliamentary Assembly (debate)", "debate_id": "CRE-20060315-ITEM-012", "intervention_id": "3-305"}